# Pascoli

# Lavandare
Nel campo mezzo grigio e mezzo nero  
resta un aratro senza buoi, che pare  
dimenticato, tra il vapor leggiero.

E cadenzato dalla gora viene  
lo sciabordare delle lavandare  
con tonfi spessi e lunghe cantilene.

Il vento soffia e nevica la frasca,  
e tu non torni ancora al tuo paese!  
Quando partisti, come son rimasta!  
Come l'aratro in mezzo alla maggese.

## Parafrasi

_Nel campo che è per metà arato per metà no_  
_c’è un aratro senza buoi che sembra_  
_dimenticato, in mezzo alla nebbia._

_E scandito dalla riva del fiume si sente_  
_il rumore delle lavandaie che lavano i panni,_  
_sbattendoli, e lunghe cantilene:_

_Il vento soffia e ai rami cadono le foglie,_  
_e tu non sei ancora tornato!_  
_da quando sei partito sono rimasta_  
_come un aratro abbandonato in mezzo al campo._

## Analisi

- Lavandare è un **madrigale**, composto da due terzine e una quartina di endecasillabi con rime ABA CBC DEDE.
- La lirica descrive le **sensazioni** del poeta che, mentre i campi sono avvolti dalla nebbia, sente in lontananza i suoni provenienti dal lavatoio e i lunghi canti delle lavandaie.

#### Prima strofa

Nella **prima strofa** viene descritto un campo immerso nella nebbia su cui spicca un aratro abbandonato. Dominano i colori spenti: il campo viene descritto infatti come mezzo grigio e mezzo nero.
 #### Seconda strofa
 Nella **seconda strofa** viene descritto il rumore dei panni che vengono lavati nell’acqua e il canto delle lavandaie. Qui prevalgono le sensazioni uditive (suono dei panni, il canto triste, il tonfo).
 #### Terza strofa
 Nella **terza strofa** viene riportata la canzone cantata dalle lavandaie che parla di una giovane donna abbandonata dall’innamorato e che è rimasta sola come l’aratro in mezzo al campo.

## Tema
La lirica è quindi circolare: si apre e si chiude con l’immagine- simbolo dell’aratro abbandonato che rappresenta la solitudine. Questa scena descritta nella poesia serve proprio a trasmettere la sensazione di **abbandono** e malinconia che rinvia proprio al poeta stesso: egli si sente abbandonato dai suoi cari perché è rimasto orfano del padre e la sua vita è stata funestata da una serie di lutti. Il paesaggio diventa quindi un simbolo per raccontare il proprio stato d’animo.

## Registro e ritmo

La poesia _Lavandare_ si caratterizza per il **ritmo** lento, quasi da cantilena, l’utilizzo di molte allitterazioni (v. 8 tu non torni, v. 10 in mezzo alla maggese) di rime interne (v. 5 sciabordare-lavandare). Importante l’utilizzo transitivo del verbo nevicare al verso 7: il ramo fa cadere le foglie come fossero fiocchi di neve.

È presente anche una **similitudine** al verso 10 come paragone tra la ragazza abbandonata e l’aratro in mezzo al campo. Questa rappresentazione della natura in una delle liriche più lette del Pascoli aiuta il lettore a percepire la **sensazione di vuoto** e abbandono, sempre presente nell’animo del poeta, come una ferita mai sanata.

## Rima

Schema metrico = ABA CBC DEDE

ABA CBC = Incatenata
DEDE = Alternata

## Figure retoriche

**Sinestesia**= Uso di parole appartenenti a due sfere sensoriali differenti
Prima Strofa = Vista
Seconda Strofa = Udito

**Metafora**
Nevica la frasca -> Cadono le foglie

**Chiasmo**


# X Agosto

San Lorenzo, Io lo so perché tanto  
di stelle per l’aria tranquilla  
arde e cade, perché sì gran pianto  
nel concavo cielo sfavilla.  
  
Ritornava una rondine al tetto:  
l’uccisero: cadde tra spini:  
ella aveva nel becco un insetto:  
la cena dei suoi rondinini.  
  
Ora è là come in croce, che tende  
quel verme a quel cielo lontano;  
e il suo nido è nell’ombra, che attende,  
che pigola sempre più piano.  
  
Anche un uomo tornava al suo nido:  
l’uccisero: disse: Perdono;  
e restò negli aperti occhi un grido  
portava due bambole in dono…  
  
Ora là, nella casa romita,  
lo aspettano, aspettano in vano:  
egli immobile, attonito, addita  
le bambole al cielo lontano.  
  
E tu, Cielo, dall’alto dei mondi  
sereni, infinito, immortale,  
oh! d’un pianto di stelle lo inondi  
quest’atomo opaco del Male!


## Parafrasi
San Lorenzo, io so il motivo per cui così tante stele brillano e cadono nell’aria tranquilla, il motivo per cui nel cielo concavo risplende un pianto così grande.  

Una rondine stava ritornando al tetto, quando la uccisero e cadde tra le spine dei rovi. Nel becco aveva un insetto, che era la cena dei suoi rondinini. 

Ora è lì come in croce, che porge quel verme al cielo lontano e i suoi piccoli sono nell’ombra, che la aspettano e pigolano sempre più piano.  

Anche un uomo stava tornando al suo nido, quando lo uccisero. Prima di morire disse: «Perdono». Negli occhi aperti restò un grido. Portava in dono due bambole.  

Ora là, nella casa solitaria, la sua famiglia lo aspetta inutilmente. Egli immobile e stupito mostra le bambole a Dio.  

E tu, Cielo infinito e immortale, dall’alto dei mondi sereni, inondi di un pianto di stelle questo atomo opaco del Male!


## Tema
Il tema principale è quello della morte, infatti la poesia è dedicata alla morte del padre di Pascoli, avvenuta quando era ancora un 12enne.

In seguito a questa esperienza il giovane perderà la sua ingenuità giovanile, divenendo un adulto, con pesanti responsabilità sulla famiglia, essendo uno dei figli più anziani.


## Figure retoriche

**Metonimia**
- Tetto

**Similitudine**
- Come in croce
